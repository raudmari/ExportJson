Kodutöö Node.JS ja JSON
Tähtaeg: 27. november 2021 23:59
Juhised
Järjekordselt on vaja lugeda faili sisu ja näidata seda veebilehel tabelina.
Endiselt kasutama Node.JS Express veebiserverit.

Soovitan tutvuda JSON faili sisuga, et saada ettekujutus mis ees ootab ja kas
andmed on ikka "korralikud". Teada on, et osadel isikute on Company ja/või
Color puudu. Lisaks on osadel isikutel Color veidralt sisestatud. Ei, need pole
minu poolt nii sisestatud vaid süsteem on need nii teinud. Info on genereeritud
aadressil https://www.onlinedatagenerator.com/

Info on vaja tabeli kujul näidata veebilehel. Originaal JSON faili käsitsi ei muudaks!
Vähemalt esialgu. Lisaks tuleb teha alljärgnevat:

1. Tabel peab olema eelsorteeritud Lastname või Country järgi kasvavalt.
   Valik on sinu! Kui suudad tekitada olukorra, et kasutaja saab valida (Browseris),
   kumma järgi sorteerida seda parem! Kohustust pole!
2. Kui mingit infot pole (Company ja/või Color), siis jääb tabeli lahter tühjaks.
3. Kui mingi info on kohati veider (nagu Color), siis tabelis peab näitama
   korrektselt.
4. ID veergu tabelis ei näita, kuid järjekorra numbrit küll.
5. Igale isikule tuleb teha emaili aadress, kui on Company olemas. See on
   kujul "eesnimi.perenimi@company.com" Kui Company nimi sisaldab tühikut, siis
   domeeninimi on kuni esimese tühikuni. Näiteks "It Smart Group" on "it.com"
   Kõik aadressid on .com lõpuga. Kogu aadress on väikeste tähtedega.
   Kui soovid võid .com (ameerika) asemel kasutada ka Country reaalset koodi.
   See vajab lisa tööd ja pole kohustuslik!
6. Lahter kus näidatakse värvi HEX koodi (kui on), siis selle lahtri taustavärv on
   seda värvi, mis on värvi kood. Värvi kood näidatakse korrekstelt (vt. punkt 3)
   ning tähed peavad olema trükitähtedena. Osadel see pole! Tekst näidatakse musta
   värvina. Kui taust ja tekst on samad, siis midagi muutma ei hakka.
7. Sünniaega näita tabelis kujul DD.MM.YYYY. Originaal on M/D/YYYY
   NB! DD => 01 ja D => 1
8. Kui isikul on korrektne info olemas (ID kuni Color), siis saab seda isikut klikkida ja lehel näidatakse kogu selle isiku info. 
   Faili nimi kus infot näidatakse on show.ejs või details.ejs. Kumb rohkem
   meeldib :)
9. CSS stiilid kasutusele (Bulma, Bootstrap vms) 

Valmis projekt ilma node_modules kaustata GItHubi ja siia link kui valmis.


Tähtaeg 2 päeva enne järgmist sessi!

Parandus 12.11.2021 @12:40 - JSON fail on parandatud, sest polnud korrektne siiski! Kõik Color väärtused on nüüd korrektsed. Nüüd on kas tühi või 7 märki pikk string!
